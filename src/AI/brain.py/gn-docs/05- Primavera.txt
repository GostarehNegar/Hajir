نرم افزار پرنیان محصول شرکت گستره نگار، می تواند به منظور افزودن تقویم شمسی در نرم افزار EPPM یا پریماورای سازمانی بصورت کاملا یکپارچه استفاده شود. نرم افزار Primavera محصول شرکت بزرگ Oracle است. سیستم نرم‌افزاری اوراکل پریماورا Oracle Primavera P6 Enterprise Project Portfolio Management یا همان EPPM سیستمی یکپارچه و جامع برای زمانبندی، برنامه‌ریزی، تخصیص و تحلیل منابع و همچنین کنترل پروژه و سبد پروژه‌ها می‌باشد که شامل چندین ماژول و راهکار می‌باشد.

نرم‌افزار (P6 Professional)

این نرم افزار در ایران به P6 معروف شده است و بسیاری از شرکت‌ها از این نرم‌افزار به صورت تک کاربره استفاده می‌نمایند. این نرم‌افزار با توجه به امکانات بسیار زیاد و قابلیت‌ها خاص خود بیشتر توسط کارشناسان بخش برنامه‌ریزی و کنترل پروژه مورد استفاده قرار می‌گیرد. از مشخصات این نرم‌افزار می‌توان به موارد زیر اشاره نمود:

    مدیریت زمان، هزینه، میزان ریسک و سایر حوزه‌های دانش PMBOK
    برنامه‌ریزی همزمان چندین پروژه و مدیریت منابع به صورت متمرکز و جامع
    سیستم مدیریت ارزش کسب شده
    برنامه‌ریزی، زمانبندی و کنترل پروژه‌ها
    امکان برنامه‌ریزی پروژه‌ها با بیش از ۱۰۰،۰۰۰ فعالیت
    امکان ایجاد و استفاده از تعداد نامحدود تقویم‌ها پروژه، منابع و سازمانی
    امکان ایجاد تعداد نامحدود برنامه‌های پایه (Baseline
    امکان تعریف پایگاه‌های داده فایلی و استفاده از سیستم به صورت  Standalone
    تعریف منابع به صورت متمرکز و به کارگیری در چندین پروژه
    تخصیص منابع به فعالیت‌ها و پی‌گیری پیشرفت کار
    اندازه‌گیری و پایش پیشرفت واقعی در مقابل پیشرفت برنامه‌ای
    استفاده از قویترین پایگاه‌های داده (SQL Server و Oracle)
    امکان یکپارچه نمودن اطلاعات با سایر سیستم‌های نرم‌افزاری سازمان
    استفاده به عنوان بانک اطلاعاتی پروژه و ثبت کلیه اطلاعات مرتبط با پروژه
    قابلیت استفاده تحت شبکه و به صورت همزمان توسط چندین کاربر
    ایجاد سطوح دسترسی کاربران با توجه به سمت سازمانی
    ایجاد گزارش‌های زمانبندی، پیشرفت، منابع و هزینه به صورت جدولی و نموداری

ماژول پریماورای سازمانی (Web Access)

یکی از قابلیت‌های مهم راهکار پریماورا EPPM درگیر کردن کلیه کارشناسان سازمان در فرآیندهای برنامه‌ریزی و کنترل پروژه می‌باشد. ماژول دسترسی تحت وب یا همان Web Access این امکان را به کلیه مدیران و کارشناسان در سازمان می‌دهد تا بدون استفاده از هر نرم‌افزاری فقط با وارد کردن یک آدرس در مرورگر اینترنتی خود به اطلاعات پروژه دسترسی پیدا نموده و در محیطی کاربرپسند و کارا فعالیت‌های خود را برنامه‌ریزی و کنترل نمایند. مدیران می‌توانند به گزارش‌های جامع و دقیقی که به صورت خودکار تهیه شده دسترسی پیدا نموده و از ابزارهای تحلیل مناسب نرم‌افزار جهت بهبود فرآیندهای تصمیم گیری استفاده نمایند. فارسی ساز EPPM پرنیان می تواند تا حد بسیار بالایی در سهولت استفاده از این نرم افزار قدرتمند موثر باشد.