
حل مشکل مجوزهای نینتکس در پرنیان


کرک کردن و برداشتن قفل از آن دست کارهایی نیست که ما به انجام آن علاقه‌مند باشیم، اما در این مورد خاص به نظر می‌رسد چاره‌ای جز این کار وجود نداشته باشد.

در وضعیتی که به دلیل مشکلات تحریم‌ها برقراری ارتباط قانونی با شرکت‌های غربی مشکل شده است، کاربران ابن انتظار را دارند که به ترتیبی بتوانند از این ابزارها استفاده کنند و از ما انتظار دارند در این مسیر به آنها کمک کنیم. به هر حال توصیه ما این است که اگر امکان تهیه‌ی مجوزهای قانونی را دارید، بهتر است از آن استفاده کنید.

نینتکس (Nintex) ابزاری کاربردی برای استفاده در شیرپوینت است. این ابزار در دو پکیج "گردش‌کارهای نینتکس (Nintex Workflow)" و "فرم‌های نینتکس (Nintex Forms)" ارائه می‌‌شود.

امکانات این ابزار در جاهای دیگری توضیح داده شده است. ما در اینجا فقط در خصوص موارد مربوط به مجوزهای استفاده (لایسنس) صحبت می‌کنیم.

برای استفاده از نینتکس کاربر بایستی مجوز استفاده از آن را کسب کند.

این مجوز در واقع یک پرونده‌ با امضای الکترونیکی است که توسط شرکت سازنده صادر می‌شود. برای آزمایش، کاربر می‌تواند مجوزهای آزمایشی (Trial) دریافت کند.

این مجوزها تمامی امکانات را در مدت زمان معینی در اختیار کاربر قرار می‌دهند. پس از انقضای این زمان، طبیعتا منقضی شده و کاربر اجازه‌ی استفاده از امکانات را از دست خواهد داد.

ما این امکان را در پرنیان فراهم کرده‌ایم که اولا این مجوزهای آزمایشی، به عنوان مجوزهای اصلی تلقی شوند و ثانیا اینکه هرگز منقضی نشوند.

به این ترتیب کاربر می‌تواند از طریق سایت نینتکس یک مجوز آزمایشی برای سازمان خود تهیه کرده و آنرا نصب کند، با استفاده از پرنیان این مجوز به شکل مجوز اصلی و بدون محدودیت زمانی نصب خواهد شد. 