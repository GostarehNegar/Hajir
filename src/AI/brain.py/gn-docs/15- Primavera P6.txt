 یکی از معروف ترین نرم افزارهای مدیریت پروژه است كه توسط Oracle در سطح سازمانی (Enterprise) ارائه گردیده است. از کارکردهای این نرم افزار می توان به موارد زیر اشاره نمود:

    امینت اطلاعاتی بالا با بهره گیری از پایگاه های اطلاعاتی Oracle
    ذخیره سازی اطلاعات تمامی پروژه های سازمان
    مدیریت تمامی پروژه های سازمان به صورت پرتفولیوی پروژه ها
    خصوصیت Enterprise (شبکه ای به وسعت کل سازمان مادر مانند کارفرما و سازمان های تابعه مانند پیمانکاران)
    خصوصیت تطابق با Internet و قابلیت ارتباطات دوره (مانند دفتر مرکزی و سایت)
    Interface بسیار کاربر پسند
    تهیه برنامه های زمان بندی و بودجه بندی پروژها
    پایش مستمر برنامه های اجرائی پروژه ها
    تهیه انواع گزارشات دوره ای و مستثنا در حوزه برنامه ریزی و کنترل زمان و هزینه
    تدوین بانک منابع سازمان و مدیریت جامع منابع پروژه ها (Resource Management)
    مدیریت وظایف سازمانی پروژه (Job Sharing)
    مدیریت مخاطرات و آستانه های محدودیت های پروژه
    مدیریت پروژه با تیم های مدیریتی و اجرائی مجزا
    قابلیت ارتباط منسجم با نرم افزارهای مکمل مانند نرم افزار مدیریت قراردادهای پروژه (Contract Management)
    ابزارهای بسیار فراوان و تخصصی برنامه ریزی و کنترل پروژه نسبت به نرم افزارهای رقیب
    ایجاد، ردیابی و نگهداری تمامی نسخه های تغییر یافته نقشه ها و توزیع جدیدترین نقشه ها شامل آخرین تغییرات
    شناسایی و آگاهی فوری از آخرین وضعیت پروژه
    ردیابی، تجزیه و تحلیل و پیش بینی هزینه های پروژه
    ایجاد ارتباط مؤثر با کلیه افراد ذی ربط
    کنترل کارهای اداری پروژه
    اشتراک اطلاعات از طریق بانک اطلاعاتی
    آگاهی سریع از وقایع و دسترسی سریع به مدارک بودجه تخصیص یافته و تعهد شده به هر طرح یا پروژه و یا فعالیت های عمده
    میزان هزینه صورت گرفته به تفکیک و یا بصورت کلی(تجمیع)
    شفافیت هزینه های طرح در تهیه گزارشات مختلف به مجمع و حسابرسی و کاهش زمان تهیه گزارش
    پیش بینی بودجه قابل جذب برای دوره های کوتاه مدت و دراز مدت آن فعالیت
    بررسی میزان بودجه هزینه شده و پیش بینی روند انجام هزینه یا بودجه تخصیصی
    بررسی تأخیر و یا تسریع زمانی در انجام پروژه بر اساس جذب منابع مالی
    دستیابی به منابع مرتبط با هزینه های واقعی انجام شده در هر پروژه جهت برآورد و کاربرد در پروژه های آتی شرکت
    کاربرد اطلاعات مالی جهت ارزیابی اقتصادی طرح های در دست اجرا براساس هزینه سرمایه گذاری در زمان واقعی
    امکان دسترسی به اطلاعات سیستم از طریق اینترنت در هر جای دنیا از مهمترین قابلیت های ویرایش جدید این نرم افزار، تحت Web بودن آن است که به کاربران مجاز امکان اتصال به Data Base‌ شرکت از هر نقطه دنیا از طریق شبکه اینترنت را می دهد.

پس از آن که نرم افزار قدرتمند برنامه‌ریزی و کنترل پروژه Primavera Project Planner شرکت Primavera با اقبال جهانی روبرو شد و شرکت های بزرگ آن را به عنوان ابزاری مفید برای برنامه‌ریزی و کنترل پروژه خود پذیرفتند، شرکت Primavera برای پاسخ به نیازهای رو به گسترش کاربران خود در سراسر دنیا این سیستم را در نسخه ۳.۱ متوقف کرد و با یک جهش بزرگ و با انجام تغییرات و دگرگونی های کلی نسل جدید سیستم‌های مدیریت پروژه خود را در قالب Primavera Enterprise  ارائه داد.

Primavera Enterprise برای مدیریت یک پروژه یا دسته‌ای از پروژه ها نیست، بلکه سیستم جامعی متشکل از راهکارهای مختلف برای مدیریت و سازماندهی تمام پروژه‌های یک سازمان بزرگ می باشد. این سازمان ممکن است یک یا چند پروژه کوچک داشته باشد یا متولی انجام پروژه‌های بزرگ بسیار در زمینه‌ها و مکان های مختلفی باشد. P6 PPM در صنایع مختلفی مانند نفت و گاز، نیروگاه، تولید و امثال آن ها در سراسر دنیا استفاده فراگیری دارد. در ویرایش 8 این نرم افزار، تلاش زیادی در خصوص بهبود ظاهر و کاربری آسانتر  Client نسبت به نسخه های پیشین انجام پذیرفته است. این نرم افزار هم بصورت standalone و هم بصورت جامع (Enterprise) در سازمان ها به کار گرفته می شود. برای پیمان کاران کوچک عموما مدل standalone و برای عواملی با پروژه های متوسط و بزرگ سر و کار دارند مدل Enterprise پیشنهاد می شود. اساس کار بدین صورت است که ابتدا با وارد کردن فعالیت های پروژه در نرم افزار پریماورا و مشخص کردن ارتباط بین این فعالیت ها، منابع مورد استفاده در پروژه ها را نیز روی فعالیت ها اعمال می کنیم. سپس نرم افزار پریماورا با توجه به رابطه بین فعالیت ها و منابع، فعالیت ها را طوری زمان بندی می کند که پروژه در کوتاه ترین زمان ممکن به اتمام برسد. همچنین اگر هزینه استفاده از منابع را نیز به نرم افزار بدهیم برآورد کلی هزینه پروژه را نیز خواهیم داشت. قابل ذکر است که این نرم افزار مشخص می کند که تک تک فعالیت ها در چه زمانی باید شروع شوند و در چه زمانی خاتمه یابند. یکی از قابلیت‌های مهم نسخه اصلی P6 نرم افزار پریماورا، درگیر کردن کلیه کارشناسان سازمان در فرآیندهای برنامه‌ریزی و کنترل پروژه می‌باشد. ماژول Web Access این امکان را به کلیه مدیران و کارشناس‌ها در سازمان می‌دهد تا بدون استفاده از هر نرم افزاری فقط با وارد کردن یک آدرس در مرورگر اینترنتی خود به اطلاعات پروژه دسترسی پیدا نموده و در محیطی کاربرپسند و کارا فعالیت‌های خود را برنامه‌ریزی و کنترل نمایند. مدیران می‌توانند به گزارش‌های جامع و دقیقی که به صورت خودکار تهیه شده دسترسی پیدا نموده و از ابزارهای تحلیل مناسب نرم افزار جهت بهبود فرآیندهای تصمیم‌گیری استفاده نمایند.
داشبورهای گزارشی در پریماورا

در  P6 EPPM داشبوردها دارای دو کارکرد گزارشی و Workspace می‌باشند. در داشبوردهای گزارشی بخش‌های مختلفی به نام پرتلت قابل ساخت و اضافه شدن به داشبورد می‌باشند که وضعیت عملکرد پروژه‌ها را ارائه می‌کنند. اما در محیط‌های کاری (Workspace) پرتلت‌های برای اطلاع رسانی به کاربرها در خصوص موارد و مشکلات، ریسک‌ها، فعالیت‌های تاخیردار و موارد دیگر پیش‌بینی شده است.
مدیریت سبد پروژه

در این بخش ابزارهایی جهت تحلیل سبدهای پروژه، برنامه‌ریزی ظرفیت ایجاد شده است. آنالیز سبد پروژه ابزار مناسب در جهت ایجاد سبدهای پروژه بهینه می‌باشد. همچنین بررسی وجود ظرفیت‌های لازم در سازمان برای انجام سبدهای تعریف شده و متوازن‌سازی آنها در این ابزارها انجام می‌شود.
مدیریت پروژه در پریماورا

این بخش اصلی‌ترین ماژول محیط تحت وب می‌باشد که تعریف پروژه‌ها، برنامه‌ریزی و کنترل پروژه در آن انجام می‌شود. برخی از قابلیت‌های این ماژول عبارت است از:

    تعریف EPS  و پروژه‌ها
    تعریف WBS و فعالیت‌ها، تهیه شبکه پیش‌نیازی و زمان‌بندی پروژه
    تخصیص منابع، نقش‌ها، مخارج و بودجه‌ریزی، تحلیل‌های منابع
    بروزرسانی و کنترل پروژه، ثبت اطلاعات شامل اسناد، محیط‌های کاری، یادداشت، چت و …
    ثبت ریسک‌ها، تحلیل کیفی و ثبت برنامه‌های واکنشی
    ثبت مسائل و مشکلات و ردیابی آنها

گزارش کننده پیشرفت یا Time Sheet

ماژول سوم که بیشتر توسط کاربران نهایی یا کارشناسان مورد استفاده قرار می‌گیرد، گزارش‌کننده پیشرفت می‌باشد. که در نسخه های قبلی راه کار با نام  Time Sheet شناخته می‌شد. در این ماژول کارشناسان از فعالیت‌های برنامه‌ریزی شده مربوط به خود آگاه شده و می‌توانند گزارش پیشرفت کار خود و Time Sheet را وارد نمایند. اطلاعات وارد شده به صورت خودکار و پس از اخذ تائیدیه ‌های لازم در برنامه اعمال و برنامه به‌روزرسانی می‌شود.